# Robotakia Carousel
Προσχολική - Η τεχνητή νοημοσύνη στο λούνα παρκ

# Περιγραφή
Σε έναν κόσμο με απαιτήσεις και γρήγορους ρυθμούς στην καθημερινότητα, τα παιδιά χρειάζονται μερικές φορές να βρίσκονται σε ένα μέρος όπου το γέλιο αντηχεί στον αέρα και η χαρά ακτινοβολεί από κάθε γωνιά. Αυτό το μέρος είναι ένα λούνα παρκ, το οποίο αποτελεί ένα μέρος διασκέδασης για παιδιά και μεγάλους. Εκεί η τεχνολογία , η διασκέδαση και το παιχνίδι συγχωνεύονται άψογα. Σε ένα τέτοιο πάρκο έρχονται αντιμέτωπα με διάφορες προκλήσεις και αποστολές! Στην περίπτωση του δικού μας έργου θα κατασκευάσουμε μια μακέτα, ως προσομοίωση ενός λούνα παρκ με την εφαρμογή της τεχνολογίας! Τα παιδιά επέλεξαν ως παιχνίδια το ψάρεμα με παπάκια και τη συλλογή μπαλονιών μέσα από προσομοίωση στη Scratch Jr. Επίσης ένα αυτόνομο τρένο με το Edison που θα ακολουθεί μία μαύρη γραμμή!  Όμως προτού οι οικογένειες  ξεκινήσουν το ταξίδι τους, η τεχνητή νοημοσύνη θα βοηθήσει ώστε η διαδικασία εισόδου ναι γίνει γρήγορα και αποτελεσματικά. Τα παιδιά θα δείχνουν στην κάμερα του υπολογιστή το εισιτήριο τους και η κάμερα θα αναγνωρίζει σε ποιο παιχνίδι πρέπει να τα οδηγήσει το robotaki bee bot! H μέλισσα  θα τους παραλαμβάνει και θα τους καθοδηγεί είτε σε ένα σπιτάκι με τα παραπάνω παιχνίδια όπου σήμα απ’ έξω θα έχει ένα σκυλάκι είτε στο τρενάκι του λούνα παρκ όπου σήμα του θα έχει ένα γατάκι! 

# Εκπαιδευτικοί Στόχοι
1. Κριτική σκέψη και επίλυση προβλημάτων: Η εργασία σε projects με τεχνητή νοημοσύνης και τεχνολογία ενθαρρύνει τα παιδιά να σκέφτονται κριτικά και να επιλύουν προβλήματα. Μαθαίνουν να αναλύουν τις προκλήσεις, να εντοπίζουν τις πιθανές λύσεις και να επαναλάβουν τις ιδέες τους, γεγονός που ενισχύει τις δεξιότητές τους. 

2. Εκμάθηση STEM: Το έργο τεχνητής περιλαμβάνει πτυχές της επιστήμης, της τεχνολογίας, της μηχανικής και των μαθηματικών (STEM).Τα παιδιά μπορούν να αποκτήσουν μια πρακτική κατανόηση αυτών των θεμάτων καθώς τα εφαρμόζουμε στην πράξη βοηθώντας στην οικοδόμηση μιας ισχυρής βάσης σε αυτούς τους κρίσιμους τομείς. 

3. Δημιουργικότητα και καινοτομία μέσα από τη δημιουργία μακέτας: Τα παιδιά μαθαίνουν να σκέφτονται και να φαντάζονται νέες δυνατότητες, να καινοτομούν για να βρουν μοναδικές λύσεις. Αυτό καλλιεργεί τη δημιουργική τους σκέψη! 

4. Συνεργασία και ομαδικότητα: Το συγκεκριμένο έργο έχει συνεργατικό χαρακτήρα, αντικατοπτρίζοντας έναν πραγματικό κόσμο. Τα παιδιά μαθαίνουν να εργάζονται αποτελεσματικά σε ομάδα, να μοιράζονται ιδέες και να συμβάλλουν στην επιτυχία της ομάδας. Αυτό καλλιεργεί τις διαπροσωπικές δεξιότητες και τους διδάσκει την αξία της συλλογικής προσπάθειας. 

5. Γνωριμία με τον προγραμματισμό: Οι μαθητές προγραμμάτισαν τα παιχνίδια στη Scratch Jr και οδήγησαν το robotaki bee bot στα σπιτάκια προγραμματίζοντας το από τα κουμπιά! Με τη δημιουργία εντολών προγραμματισμού, προωθούμε την ανάπτυξη της λογικής σκέψης και της δημιουργικότητας. 

6. Προσαρμοστικότητα και μελλοντική ετοιμότητα: Ο κόσμος εξελίσσεται και η τεχνολογία αποτελεί σημαντικό μέρος αυτής της εξέλιξης. Η συμμετοχή σε ένα έργο τεχνητής νοημοσύνης βοηθά τα παιδιά να κατανοήσουν τις τεχνολογικές αλλαγές και να γίνουν μέρος αυτών. Μαθαίνουν και αγκαλιάζουν τα νέα εργαλεία και τις μεθόδους εκμάθησης καθώς τους φαίνονται άκρως διασκεδαστικές. 

7. Ενθάρρυνση Συν εργατικότητας: Προώθηση της συνεργασίας μεταξύ των παιδιών κατά τη δημιουργία του έργου, ενισχύοντας τις ικανότητες τους στον τομέα της ομαδικής εργασίας.

 # Υλικά
· Edison Programmable V2.0 Robot 54,90 € 
· Beebot robot 92,90 €